---
layout: post
title:  "Dubioza Kolektiv и S.A.R.S. во Битола"
author: "Дејан"
date:   2011-08-06
image:  dubioza1.jpg
category: "Настани"
---

Bitola Open City е фестивал кој веќе 10 години се оддржува во организација на Младински културен центар - Битола. 
Ексклузивно, како дел од програмата за овогодинашното издание на фестивалот потврдени се настапите на познатите бендови 
Dubioza Kolektiv и S.A.R.S.

Целта на фестивалот е да придонесе во афирмацијата на Битола како град со позитивни вредности и креативна енергија и 
нејзина промоција како центар на прогресивната младина на Балканот. Фестивалот традиционално се одржува во втората 
половина од месец aвгуст, со што му дава посебен белег на летото кое завршува.

<img src="/assets/img/posts/3XVma.jpg" alt="Dubioza Kolektiv" width="100%">

**Dubioza Kolektiv** е бенд од Босна и Херцеговина, познат по специфичниот звук комбиниран од хип-хоп, реге, даб, рок и 
Босански фолклор и текстовите кои содржат моќни политички пораки. Формиран е во 2003 год. како спој од бендовите 
Gluho doba Against Def Age (Зеница) и Ornamenti (Сараево). Новиот албум, „Wild Wild East“ се очекува да излезе оваа есен.

<img src="/assets/img/posts/1BNF0.jpg" alt="S.A.R.S." width="100%">

**S.A.R.S.** е бенд кој доаѓа од Србија, а стана познат пред неколку години веднаш по издавањето на првиот сингл 
„Budjav lebac“. Нивната музика се карактеризира како спој на поп рок, реге, блуз, џез, хип хоп и етно. Настапот во 
Битола ќе го искористат за промоција на нивниот најнов албум „Perspektiva“ кој е достапен за бесплатно преземање од 
сајтовите на MTV.

Настапите се закажани за 26ти август на Олимписки Базен, Битола. Повеќе информации околу фестивалот ќе бидат објавени 
наскоро.

{% include embed-youtube-video.html id="IK8fVHNk0oM" %}
