---
layout: post
title:  "Здраво од Гето Руди"
author: "Гето Руди"
date:   2013-04-20
image:  getorudi.jpg
category: "Архива на Гето Руди"
---

Ајри. Реге-заедницата на овие простори во последните години ме препознава како Гето Руди. Псевдоним што го добив кон 
крајот на деведесеттите години на минатиот век, пишувајќи за „Студентски збор“ и правејќи реге-емисии во Студентското 
радио, наречени „Гето Руди – враќање на стариот звук“.

Во оваа пригода нема да се навраќам на стариот реге-звук, туку ќе ви презентирам текстови за регето и за другите 
музички правци што произлегуваат од него. Дел од текстовите се стари, објавени по разни списанија, весници, 
интернет-страници итн. (се разбира, „нашминкани“ и збогатени со свежи информации), а дел ќе бидат нови текстови што ќе 
ја следат современата состојба во реге-музиката на Јамајка и во светот.Ќе почнам со мојата семинарска работа по 
предметот Технологија, комуникации и култура на Институтот за социолошки и политичко-правни истражувања (ИСППИ), текст 
што пишува за животот на растафаријанците во „глобалното село“. Доколку имате слободно време за читање и ве интересира 
регето и растфаријанството, симнете ги трудот што брои околу дваесетина страници 
[тука](http://reggae.mk/img/tekstovi/Vlijanieto_na_komunikaciskite_tehnologii_vrz_rastarafijanstvoto.pdf). Би ми било 
особено задоволство, доколку по прочитувањето на текстот имате какви било коментари или што друго за споделување, да 
продискутираме на темите начнати во мојата семинарска работа.
